##Museo dell'acqua di Siena, 2010, Studio Azzurro & Mizar 

###What is
Museo multimediale realizzato nei locali della Fonte di Pescaia, dedicato alla storia del sistema dei bottini e delle fonti che portavano l’acqua nella città di Siena.

### How it works
Il museo occupa i tre piani sovrastanti la Fonte di Pescaia e si sviluppa in un percorso multimediale che mediante installazioni interattive, filmati, narrazioni e modelli, racconta la storia dei bottini, delle fonti e dei manufatti che portavano l’acqua in città. 
Il percorso si compie in diverse stanze dedicate al tema dell’acqua, alla storia del territorio di Siena e alla costruzione dei bottini. Comprende la visita del bottino sottostante la struttura, ovvero un sistema di approvvigionamento idrico, una rete di canali sotterranei, gioiello di ingegneria idraulica tre-quattrocentesca ancora oggi funzionante.

### What does it mean
Il museo dell’Acqua consente di capire il particolare rapporto tra l’acqua e il territorio senese. Ha come obiettivo quello di raccontare la storia della città e la memoria dei senesi legate al sistema dell’acqua che si nasconde sottoterra. Spiega come a partire dalle particolari condizioni idrogeologiche della città si sono adottate nel tempo soluzioni ingegneristiche per la costruzione di un sistema di architetture scavate nel sottosuolo, i bottini medievali, visitabili percorrendo un itinerario sotto la città. L’acqua è la chiave di comprensione di tutto il territorio senese, delle tradizioni, delle abitudini e dei linguaggi. 

### What if
Sarebbe interessante concentrarsi maggiormente sul suono dell’acqua, elemento attorno al quale ruotano tutte le installazioni o creare un paesaggio sonoro di sottofondo (potrebbe essere uno per ogni stanza) con i suoni tipici del territorio, i suoni propri del luogo e della sua cultura e che fanno parte della sua “memoria sonora”.
