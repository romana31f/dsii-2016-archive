-
The flow towards Europe, 2015, Lucify
-

--
WHAT IS
--

Rappresentazione interattiva del flusso di richiedenti asilo presso gli stati europei dal 2012. Mappa interattiva che permette la visualizzazione giorno per giorno del flusso di migranti in Europa. Il progetto vuole mostrare in maniera intuitiva ed immediata la mole sempre maggiore di richiedenti asilo, evidenziandone il carattere critico e non sempre controllabile. 
Il Progetto vuole inoltre mostrare la possibilità di incorporare sistemi interattivi di visualizzazione di dati nella dimensione giornalistica più tradizionale (il progetto è stato condiviso pubblicamente in oltre 20 Paesi per circa 50 testate giornalistiche). Sono stati utilizzate informazioni open source da UNHCR (UN refugee agency).
Progettisti: Juho Ojala e Ville Saarinen. Progetto disponibile su GitHub.

--
HOW DOES IT WORK
--

I DATI: dati provenienti dall’agenzia UNCHR che mensilmente  fornisce una pubblicazione del numero dei richiedenti asilo/rifugiati per ogni paese di origine-destinazione. Nel caso specifico i progettisti si sono concentrati sul caso Europeo.


Mappa europea (e altro) presentata con tonalità scure (favorisce l’approfondimento dei contenuti). I confini degli stati emergono in maniera frastagliata ma sufficientemente chiara per un’accurata distinzione. 
Gli elementi bianchi mobili sulla cartina sono la rappresentazione del flusso: ogni elemento (punto) rappresenta 25 persone (all’incirca la capacità di trasporto di un autobus pieno) al fine di non sovraccaricare le prestazione del video interattivo il quale sarebbe stato difficile da gestire se avesse rappresentato ogni persona con un punto soltanto. Questi elementi nel corso dello svolgimento dell’infografica vanno a comporre una barra verticale corrispondente al valore totale dei richiedenti asilo, visualizzandoli graficamente.  Questa ulteriore rappresentazione permette di mettere a confronto le diverse destinazioni.
I dati forniti non fanno riferimento ai percorsi migratori, ma esclusivamente al flusso Da - A. La scelta da parte dei progettisti dei punti di partenza e di arrivo da indicare nella mappa si è basata dapprima su informazioni generali: ad esempio città dove sono presenti grandi centri di accoglienza o luoghi da cui si è registrato un flusso migratorio maggiore; successivamente è stato scelto il baricentro di ogni paese. L’obiettivo, tendono a precisare, non è tanto l’esattezza dei luoghi, delle rotte o dei tempi di percorrenza, piuttosto quello di evidenziare la scala del problema.

Sopra la mappa è posizionato un grafico a linee per indicare l’andamento del tasso complessivo dei richiedenti asilo nel corso del tempo. Attraverso l’utilizzo del mouse sul grafico si può scegliere l’istante temporale desiderato e muoversi più rapidamente nella timeline.

Non tutti i dati sono visibili nell’immediato. E’ necessario navigare all’interno della pagina e del video interattivo per approfondire le informazioni. Navigando nella mappa si possono selezionare (e bloccare la selezione) i singoli stati per indagare il numero di richiedenti asilo arrivati nello stato, gli stati di provenienza (indicati con diverse opacità del viola a seconda della concentrazione) e gli stati di destinazione dei richiedenti asilo di quello specifico Stato che si sta analizzando (indicati con diverse opacità del verde a seconda della concentrazione). All’informazione cromatica è correlata un’informazione numerica necessaria per la comprensione precisa del dato (preceduta dal segno + per gli stati riceventi e dal segno - per gli stati di provenienza).

Un ulteriore grafico (snakey diagrams) mostra, secondo dati originali non manipolati, il flusso totale mensile dei richiedenti asilo dai paesi di provenienza a quelli di destinazione. Per una chiara visualizzazione si possono evidenziare i singoli valori ed individuare il flusso da-a.

--
WHAT DOES IT MEAN
--

strumento per visualizzare l’emergenza > L’informazione generalmente poco chiara richiede numerosi approfondimenti per avere un quadro complessivo delle notizie.
Gli argomenti vengono trattati senza la piena consapevolezza dell’emergenza e della problematica.

La velocità di spostamento dei punti attira l’attenzione dell’osservatore: dapprima, quando il numero dei casi analizzati è inferiore si ha poco dinamismo e complessivamente l’animazione risulta poco coinvolgente. Man mano però che si procede (susseguirsi dei mesi e degli anni…) il flusso migratorio aumenta esponenzialmente e la mappa si ricopre di piccoli punti bianchi che si muovono dentro grandi canali ben definiti e monodirezionali. L’interesse (e l’aspetto giocoso dell’interazoine) pertanto è maggiore quando ad essere mostrato è un numero elevato di migranti, ovvero quando il problema non solo è evidente, ma probabilmente anche fuori controllo. Avere la possibilità di muoversi nella timeline inoltre consente di avere il controllo sui flussi  e le loro velocità: come una mappa, anche in questo caso si ha una visione dall’alto. Ci troviamo fuori dal problema ed è come se riuscissimo a notare i fatti solo di fronte ad un movimento travolgente ed esplicito.

--
WHAT IF
--
- possibile visualizzazione per genere ed età : ulteriore chiarimento dei flussi dei richiedenti asilo
- alterazione del grafico: come cambierebbe la mappa se gli stati si ingrandissero o si rimpicciolissero in funzione dei flussi in entrata e in uscita? Al colore si aggiunge l’informazione della superficie > viene disegnata una nuova mappa (cosa resta del mondo? )
