## Museo della mente, 2008, Studio Azzurro

###What is
Museo creato all’interno dell’ex-ospedale psichiatrico Santa Maria della Pietà di Roma dedicato alla storia e ai sistemi di cura del disagio mentale, che racconta le memorie del manicomio ripercorrendo la storia dell’ospedale.

### How it works
Il percorso espositivo si articola in sette aree, dedicate alla vita all’interno della struttura ospedaliera e alla percezione della malattia mentale. Le sette aree si sviluppano all’interno e all’esterno di un muro trasparente che taglia in lunghezza lo spazio. Questo muro, che è anche uno schermo narrante, supporto per la videoproiezione, dà al visitatore la sensazione di trovarsi al di qua o al di là di un mondo, di una condizione e lo obbliga ad un passaggio continuo tra il dentro e il fuori del disagio mentale assumendo la posizione di osservatore e di osservato, di paziente e sano.
Il visitatore è invitato ad interagire fisicamente con le installazioni: tutto il corpo è chiamato a riflettere, facendo uso di tavoli, sedie una volta usati dai pazienti che lo inducono ad assumere posture tipiche della malattia mentale (oscillazione del corpo, mani che stringono la testa).
Strumenti multimediali e interattivi - installazioni video con le testimonianze di persone che hanno fatto la storia del manicomio, installazioni sonore, tavoli interattivi - e la documentazione storica - le fotografie, gli abiti, gli arredi, apparecchi di diagnostica -sono tutti strumenti che consentono al visitatore di comprendere e sperimentare il tema della malattia mentale, stimolando diversi sensi fino a coinvolgerlo totalmente nell’opera. 

### What does it mean
Lo scopo del museo è di riuscire ad abbattere i pregiudizi sul tema della malattia mentale attraverso la narrazione delle memorie del manicomio che svelano le condizioni in cui vivevano i pazienti, le loro testimonianze, le loro storie personali. Facendo esperienza di tutto ciò si può arrivare ad una comprensione del tema e a sviluppare un diverso punto di vista. Nel percorso espositivo ci si trova nella condizione di osservatori e di osservati; c’è un ribaltamento dei ruoli e così si accorcia la distanza tra visitatore ed opera, tra “sano” e “paziente”. Diventiamo parte dell’opera e sperimentiamo sul nostro corpo il disagio della malattia mentale.
Tutto ciò è volto a mettere in luce la memoria di quel luogo e a rilanciarla nel presente, a rendere visibili le modalità ingiuste con cui la sofferenza della malattia mentale è stata affrontata dalle istituzioni, a dare un senso e un significato a quelle storie passate che sono ancora presenti, affinché si possa combattere lo stigma della malattia, la discriminazione e promuovere la salute psichica in “quelli di fuori”.

### What if
