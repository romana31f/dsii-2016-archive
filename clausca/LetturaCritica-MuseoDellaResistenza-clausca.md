##Museo audiovisivo della Resistenza, 2000, Studio Azzurro

###What is
Museo audiovisivo dedicato al periodo storico della Resistenza italiana nel territorio della Lunigiana, del quale raccoglie, conserva e rende accessibile la memoria storica. 

### How it works
ll percorso ideato da Studio Azzurro si sviluppa in una grande stanza a e si articola attorno ad un tavolo centrale (“Il Tavolo della Memoria”). Sul tavolo poggiano sei libri virtuali sui quali sono proiettate immagini di repertorio suddivise per tematiche. L’utente avvicinandosi al libro attiverà lo scorrimento delle pagine, mediante un sensore di movimento situato sul soffitto che rileva la presenza del visitatore. Il tavolo è sovrastato da schermi, uno per ogni libro, sui quali scorrono le video-interviste dei protagonisti e dei testimoni della Resistenza in sincronia con le immagini contenute nei libri. Per ogni libro virtuale c’è dunque una “postazione” con sensore di movimento e diffusori acustici.

### What does it mean
Il museo conserva la memoria storica della Resistenza italiana raccontata non soltanto come movimento politico in opposizione al regime nazi-fascista, ma anche come la Resistenza della società, vissuta e raccontata dalle donne, dai contadini, da tutta la popolazione in lotta per la sopravvivenza. 
Il mezzo audiovisivo e interattivo usato per raccontare la storia, ne facilita la comprensione. Le interviste ai testimoni e ai protagonisti che ci parlano della storia attraverso le loro intense esperienze personali, le storie di vita quotidiane di chi ha vissuto quel periodo aiutano a comprendere più da vicino il fenomeno e ad addentrarsi nella storia stimolando la curiosità del visitatore.

###What if
Poiché i libri virtuali e le relative video-interviste negli schermi si attivano quando i sensori di movimento rilevano la presenza di una persona, se sono attive diverse postazioni simultaneamente l’effetto complessivo è confusionario (per via dell’audio).
Si potrebbe pensare ad una soluzione per le diverse postazioni che permetta di ascoltare l'audio evitando di disturbare chiunque sia vicino e che possa dirigere e focalizzare il suono in modo preciso e localizzato. 
